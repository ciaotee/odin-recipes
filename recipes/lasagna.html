<!DOCTYPE html>
<html lang="en">
  <head>
    <meta charset="UTF-8" />
    <meta name="viewport" content="width=device-width, initial-scale=1.0" />
    <title>Lasagne alla bolognese</title>
  </head>
  <body>
    <h1>Lasagne alla bolognese</h1>
    <img src="../img/lasagna.jpg" width="310" height="310" />
    <br />
    <h2>Description</h2>
    <p>
      Le lasagne alla bolognese sono un'istituzione, la lasagna al forno per
      eccellenza, il piatto tipico della domenica. Questa pietanza ricca e
      saporita è originaria dell'Emilia e, nello specifico, della città di
      Bologna. Le lasagne al forno, però, sono conosciute, apprezzate, fatte e
      rifatte per le feste e non solo, assaggiate e condivise in tutta Italia e
      all'estero proprio come piatto simbolo italiano.
    </p>
    <p>
      La lasagna al forno è composta da strati di pasta fresca all'uovo, conditi
      con il classico ragù della tradizione, besciamella e formaggio
      grattugiato. Dalla preparazione agli ingredienti, questa ricetta è la
      quintessenza della "ricchezza" della cucina tradizionale bolognese,
      celebre anche per molte altre ricette di pasta fresca e non solo, basti
      pensare allo gnocco fritto. Non vi resta che prepararla e gustarla in
      compagnia della vostra famiglia per un giorno davvero speciale... ad
      esempio come ricetta di pasta del menù di Natale per festeggiare
      all'insegna della tradizione!
    </p>
    <h2>Ingredients</h2>
    <ul>
      <li>Semola di grano duro rimacinata 350 g</li>
      <li>Farina 00 150 g</li>
      <li>Spinaci 250 g</li>
      <li>Uova 2</li>
      <li>Tuorli 3</li>
      <li>Carne bovina (trita di manzo, macinata grossa e mista) 300 g</li>
      <li>Pancetta 150 g</li>
      <li>Carote 50 g</li>
      <li>Sedano 50 g</li>
      <li>Cipolle dorate 50 g</li>
      <li>Vino rosso 100 g</li>
      <li>Passata di pomodoro 300 g</li>
      <li>Brodo vegetale q.b.</li>
      <li>Olio extravergine d'oliva 1 cucchiaio</li>
      <li>Sale fino q.b.</li>
      <li>Pepe nero q.b.</li>
      <li>Burro 70 g</li>
      <li>Farina 00 70 g</li>
      <li>Latte intero 1 l</li>
      <li>Sale fino q.b.</li>
      <li>Noce moscata q.b.</li>
      <li>Burro q.b.</li>
      <li>Parmigiano Reggiano DOP 270 g</li>
    </ul>
    <h2>Steps</h2>
    <ol>
      <li>
        Prendete la pancetta, tagliatela prima a striscioline. Con un coltello o
        una mezzaluna sminuzzatela per bene
      </li>
      <li>
        A parte preparate un trito fine con carote, cipolle, sedano e tenetelo
        da parte
      </li>
      <li>
        In una casseruola versate un filo d'olio e la pancetta. Sgranatela bene
        con un mestolo
      </li>
      <li>Lasciatela rosolare per alcuni minuti.</li>
      <li>
        Aggiungete poi il trito di verdure e fate insaporire per 5-6 minuti
      </li>
      <li>
        Aggiungete poi la carne macinata. Mescolate e alzate la fiamma. Lasciate
        rosolare la carne senza fretta, dovrà essere ben rosolata per sigillare
        i succhi e risultare morbida non stopposa.
      </li>
      <li>
        Sfumate con il vino rosso, poi aspettate che sia completamente evaporato
      </li>
      <li>Aggiungete la passata di pomodoro</li>
      <li>
        Mescolate. Quando ha ripreso il bollore potete aggiungete poco brodo
        caldo, uno o due mestoli
      </li>
      <li>
        Poi fate andare il ragù per un paio d'ore almeno. Dovrete cuocere con il
        coperchio, senza chiudere del tutto
      </li>
      <li>
        Controllate e mescolate di tanto in tanto, al bisogno aggiungete altro
        brodo e lasciate cuocere per il tempo indicato
      </li>
      <li>
        Passate adesso alla pasta. Come prima cosa versate gli spinaci in un
        tegame, aggiungete poca acqua, coprite con un coperchio e lasciate
        cuocere fino a che non saranno appassiti, in totale ci vorranno 5-6
        minuti
      </li>
      <li>
        A questo punto scolateli, lasciateli intiepidire e strizzateli bene e
        frullateli fino ad ottenere una purea
      </li>
      <li>
        Dovrete ricavarne 100 g. Adesso su una spianatoia versate la semola e la
        farina 00 15 aggiungete gli spinaci e create una forma a fontana.
      </li>
      <li>Unite le uova leggermente sbattute e i tuorli, sempre sbattuti</li>
      <li>
        Iniziate ad impastare il tutto partendo dal centro, in questo modo le
        uova non scivoleranno fuori dalla fontana. Impastate bene fino ad
        ottenere un panetto omogeneo. Avvolgetelo nella pellicola e lasciate
        riposare per 30 minuti a temperatura ambiente.
      </li>
      <li>
        Nel frattempo preparate la besciamella, ricordandovi sempre di
        controllare il ragù. In un pentolino mettete a scaldare il latte, senza
        farlo bollire
      </li>
      <li>In un altro tegame versate il burro e lasciatelo fondere</li>
      <li>
        Aggiungete la farina in una volta sola e cuocete per pochi minuti,
        mescolando con la frusta, fino ad ottenere un roux dorato
      </li>
      <li>Versate quindi il latte caldo in 3 volte</li>
      <li>
        Aggiungete il sale e aromatizzate con la noce moscata. Continuate a
        mescolare fino ad ottenere una besciamella cremosa
      </li>
      <li>
        Trasferite in una ciotolina, coprite con pellicola a contatto e tenete
        da parte
      </li>
      <li>
        Non appena saranno trascorsi i 30 minuti riprendete il panetto di pasta
        e prelevatene un pezzo. Coprite la pasta restante con la pellicola per
        non farla seccare
      </li>
      <li>
        Aiutandovi con un po' di semola, appiattitelo leggermente sulla
        spianatoia in modo da formare un rettangolo e stendete la pasta nella
        macchina. Iniziate da uno spessore più largo, poi ripiegate la passa su
        se stessa e ripassatela. Quando sentite che è troppo umida spolverizzate
        con un po' di semola. Riducete man mano lo spessore fino ad ottenere una
        sfoglia spessa poco più di mezzo mm. Trasferitela su una spianatoia e
        tagliate dei rettangoli grandi 30x20 cm
      </li>
      <li>
        Proseguite in questo modo fino a terminare l'impasto e nel frattempo
        mettete sul fuoco una pentola colma d'acqua e salatela
      </li>
      <li>
        Quando inizierà a bollire immergete una sfoglia alla volta aspettate
        30-40 secondi e, aiutandovi con una schiumarola, scolatela. Trasferitela
        su un vassoio con un canovaccio e tamponate per togliere l'acqua in
        eccesso. Proseguite in questo modo affiancando le sfoglie cotte, senza
        sovrapporle. Non appena anche il ragù sarà pronto, aggiustate di sale e
        pepe e procedete alla composizione delle lasagne
      </li>
      <li>
        Prendete una teglia da lasagna grande 30x20 cm e imburrate il fondo.
        Aggiungete uno strato sottile di besciamella e uno di ragù
      </li>
      <li>
        Posizionate quindi la prima sfoglia aggiungete uno strato di besciamella
        e uno di ragù
      </li>
      <li>
        Aggiungete il parmigiano grattugiato 41 e posizionate sopra un'altra
        sfoglia di pasta. Aggiungete ancora uno strato di besciamella e uno di
        ragù, unite il formaggio grattugiato e proseguite così fino a realizzare
        5 strati.
      </li>
      <li>
        Dopo aver posizionato l'ultima sfoglia aggiungete il ragù in modo da
        coprire interamente la pasta Spolverizzate con il formaggio grattugiato
        e aggiungete dei ciuffetti di burro.
      </li>
      <li>
        Cuocete in forno statico preriscaldato a 170° per 40 minuti. Le lasagne
        alla bolognese sono pronte per essere servite
      </li>
    </ol>
    <a href="../index.html">Home</a>
  </body>
</html>
